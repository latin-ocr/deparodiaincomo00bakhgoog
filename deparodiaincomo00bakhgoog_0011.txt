VI PRAEFATIO.

ltaque lustravi Aristophanis comoedias ct fragmenta et, cum
apud grammaticos late pateant parodias fines (vid. Tacub. l. l.
p. 1 sqq. Ribb. De usu parod. Part. Ι. p. 1 sqq), omnes
mihi proposui componere locos quibus comicus alios respicit
poetas, non tantum parodias vere sic dictas quibus gravia
aliorum verba aut tragoediae argumenta in iocum detorquet,
id agens ut aut reprehendat aut, quod plerumque facit,
risum et hilaritatem excitet, sed eos quoque locos ubi aliena
verba citat vel suis intexit ut sermonem suum rotundiorem
et elegantiorem reddat. Cum antem acerrima tela in tragicos
coniecerit Aristophanes, fpar erat de his mc copiosius disputare.

Quae iam ab aliis ab omni parte explorata erant indicavi
tantum, paulo fortasse obscuriora explicare conatus sum, in
originem parodiarum inquisivi, praesertim ut ostenderem quid
valeant comoediae Aristophanis ad deperditas tragoedias resti-
tuendas. Nonnulla praeterea annotavi quae in commentatione
de parodia in Aristophane facile abesse potuerant, quae tamen
me obiter monuisse, dummodo aliquid veri insit, lectores spero
fore ut vitio mihi non vertant.

Quae omnia explorantes non possumus nou admirari et comici
felix ingenium iocosamqne petulantiam qnae post tot secula
legentes adhuc exhilarat, et teretes aures theatri Atheniensis
quod nonnumquam quidem salem Megaricum Attico praetulit,

at tantopere tamen poetas amabat et triverat ¹ut Aristophanis
parodias intellegere posset iisque delectaretur. Docemur simul
quid dc aliis poetis Aristophanes senserit. Epicos et lyricos

non saepe tetigit et ludibrio nullos habet nisi oraculorum
consarcinatores et dithyrambicos ampullantes3 Sophoclis verba
rarissime attulit ; Aeschylum admirabatur, ita tamen ut non·
numquam subridens eius magnificos et ponderosos citet ver-
sus ς Euripidem prae aliis mordacibus laceravit iocis. Quod
quamquam nonnumquam iure fecisse mihi videtur, minime
ubique in Euripidem nobis subscribendum osso arbitror.

 

